Nakon desetak većih ili manjih prosvjednih akcija te isto toliko zahtjeva za preimenovanjem Trga maršala Tita, građanskoj inicijativi Krug za trg uoči novog prosvjeda 5. svibnja, pridružio se i Hrvatski helsinški odbor
O stanu Ive Josipovića

Čičak je još jednom rekao kako HHO ni on nemaju veze s jučerašnjom izjavom u Saboru zastupnika HDSSB-a Igora Češeka o stanu Ive Josipovića. 'Ja ne znam nikoga iz te stranke na koju ja gledam s prezirom. Ne zbog Glavaša, on je osuđen, nego jer u Saboru sjedi njihov zastupnik Ivan Drmić koji je priznao pokušaj podmićivanja suca Vrhovnog suda. To je nedopustivo', zaključio je Čičak.
Njegov predsjednik Ivan Zvonimir Čičak istaknuo je kako je 'daljnje zadržavanje imena Josipa Broza Tita i drugih istaknutih nositelja jugoslavenske komunističke diktature na javnim površinama suprotno svim dokumentima kako Vijeća Europe tako i Europske unije'. U tom kontekstu spomenuo je Rezoluciju Europskog parlamenta iz 2009. gdje stoji kako u Europi 'kriva tumačenja povijesti mogu hraniti ekskluzivističku politiku i na taj način poticati mržnju i rasizam'.

Usto, hrvatski je Sabor u lipnju 2006. usvojio Deklaraciju o osudi zločina počinjenih tijekom totalitarnoga komunističkog poretka u Hrvatskoj od 1945. do 1990., a Čičak je kazao kako je neosporna činjenica da je najodgovornija osoba za te zločine bio upravo Josip Broz Tito. Dodaje kako dio društveno-političke elite ne prihvaća do kraja činjenicu da su nakon Drugog svjetskog rata počinjeni masovni ratni zločini nad desetinama tisuća zarobljenih vojnika, civila, žena i djece bez suđenja.

'Devedesetih su hrvatske gradove i sela rušili vojnici Titove JNA'

Optužio je SDP da se, unatoč svom imenu, ponaša kao sljedbenik Komunističke partije, 'organizacije izravno odgovorne za smrt desetina tisuća ljudi'. Čičak je dodao kako su početkom 90-ih hrvatske gradove i sela rušili vojnici Titove JNA s petokrakom na čelu te dodaje kako neuklanjanje Titovog imena s javnih površina, zagađuje javni prostor.

Poslano deset zahtjeva za preimenovanje

Maja Runje, glavna koordinatorica inicijative Krug za trg naglasila je kako su u Skupštinu grada Zagreba, tj. Odboru za imenovanje ulica i trgova poslali deset zahtjeva za preimenovanje Trga maršala Tita u Kazališni trg a na te su zahtjeve dobili tek jedan i to neslužben odgovor kako o tome može razgovarati samo na državnoj razini, konsenzusom svih stranaka, iako je Odbor taj koji odlučuje o imenovanju svih ulica i trgova u Zagrebu. Napomenula je kako nije bilo konfrontacije sa zločinima komunizma te kako se traume žrtava prenose već na treću generaciju.

Maja Šovagović, članica inicijative, podsjetila je kako je peticiju za promjenu naziva Trga potpisalo 555 osoba, uglavnom sveučilišnih profesora, članova HAZU-a, umjetničkih i znanstvenih djelatnika. 'Izbjegavamo sve što ima veze s politikom', naglasila je.

'Potez Sabora je neinteligentan, kontraproduktivan i licemjeran'
Čičak je ukidanje saborskog pokroviteljstva nad komemoracijom na Bleiburgu ocijenio 'neinteligentnim, kontraproduktivnim i licemjernim'. Napomenuo je kako je predsjednik Saveza antifašista Hrvatske Ratko Maričić, koji je pokrenuo inicijativu za ukidanje pokroviteljstva na Bleiburgu bio je 2000. godine, kao dio SDP-ova izaslanstva te kako je odluka o pokroviteljstvom u Saboru izglasana konsenzusom pa bi po toj logici, smatra predsjednik HHO, konsenzusom trebala 
