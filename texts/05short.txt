Ugledni američki ekonomist Joseph Stiglitz u intervjuu za slovensku Mladinu je rekao da ne vidi svijetlo na izlazu iz tunela. "Zbog gospodarskog nazadovanja prihodi od poreza su manji od planiranih, a socijalna davanja rastu. Posljedica je da nije moguće uštedjeti koliko se planira", smatra Stiglitz i dodaje da briselska metoda pojačane štednje neće uroditi plodom jer na svijetu nema primjera da se bolesna država oporavila smanjivanjem plaća, mirovina i socijalnih transfera. Što se tiče povjerenja u kapitalizam, Stieglitz kaže: "Prosječni prihodi radnika danas su niži nego 1968. godine. To nije prihvatljivo i dopušta samo jedan zaključak: kapitalizam koristi samo uskom krugu ljudi"
