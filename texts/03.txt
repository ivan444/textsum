Gostujući na Soundsetu, istarski župan Ivan Jakovčić izjavio je kako postoje ljudi koji žele minirati projekt Brijuni Rivijera, no i kako mu je premijer Milanović jučer  (u četvrtak) dao jasnu podršku za taj projekt. Izjavu poslušajte OVDJE.

- Jučer ujutro sam razgovarao s premijerom i vrlo sam zadovoljan rezultatom tog razgovora. On je predsjednik povjerenstva za realizaciju projekta Brijuni Rivijera  i naravno da je njemu stalo napokon krenu ulaganja u Hrvatsku – rekao je Jakovčić u intervjuu tjedna kod Saše Ćeramilca i Milana Peha.

Komentirao je i ideju da Čačićev projekt termoelektrana Plomin 3 bude na ugljen, čemu  se protive brojne ekološke udruge. Jakovčić kaže da će inzistirati da Plomin bude na plin, dodajući da želi vidjeti Adris grupu kao mogućeg investitora u ovom projektu. Još jedno pitanje za čije se rješavanje Jakovčić izrazito zalaže je gradnja desetak golf igrališta u Istri. Zašto, poslušajte OVDJE.

- Sa samo jednim golf igralištem proširena je značajno turistička sezona na području Bujštine. Najbolji vinari Istre su koncentrirani na tom dijelu i svi mi odreda kažu - dajte da se izgradi više tih 10-ak igrališa da dobijemo nove goste, novu nišu, bogatije goste koji mogu potrošiti.
Jakovčić pokreće biznis s osvježavajućim pićem, ali samo za hrabre


Istarski župan najavio je i skoro povlačenje iz vrha IDS-a i pokretanje novog biznisa s bezalkoholnim osvježavajućim pićem, koje je sam osmislio. Izjavu poslušajte OVDJE.

- To je super tajna. Ali kad baš inzistirate, to piće se tako dobro miješa s nečim žešćim, ali moraš biti hrabar. I onda je sjajno.

O nemoralu na Pagu: ''Neka dečki premjeste Zrće u Istru, a i ja se lako skinem!''

Na pitanje što bi učinio sa Zrćem, da je na mjestu novaljskog gradonačelnika Dabe, kojemu se mještani žale zbog nemorala i buke, Jakovčić odgovara poslovnim pozivom ekipi koja stoji iza ''partijanerskog'' projekta. Izjavu poslušajte OVDJE.

- Ja sam za Zrće. Neka dečki donesu projekt u Istru. Mi imamo FKK plaže, a i ja se lako skinem!
