Sutrašnji Vjesnik izaći će samo u internetskom, ali ne i u tiskanom izdanju jer je Tiskara Vjesnik donijela odluku da od danas prekida tiskanje lista zato što nije uspjela osigurati repromaterijal. Navodno su propali pregovori između fonda 'Oak Investment Management Group' Nikole de Frankopana, zainteresiranog za kupnju Vjesnika i 'Narodnih novina', koje su vlasnik Vjesnika. Što dalje? "U ovom trenutku ne mogu odgovoriti na pitanje što će biti dalje", kazao je v.d. direktora 'Vjesnika' Robert Mekinić.
